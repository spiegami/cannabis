http://www.centrostudilivatino.it/proposte-di-legge-sulla-legalizzazione-della-cannabis-audizione-di-luca-navarini/


- I cannabinoidi agiscono nell’organismo umano perturbando specifiche componenti del sistema endocannabinoide, espresse su molteplici tipologie cellulari di differenti organi e apparati e non solo del sistema nervoso. Ciò rende ragione di una serie di eventi avversi non neuropsichiatrici dei fitocannabinoidi.
- Nonostante l’utilizzo di marijuana sia stato proposto per il trattamento di numerosi sintomi o condizioni morbose, non sono molti gli studi clinici che ne abbiano definito l’efficacia e la sicurezza in maniera affidabile.
- L’autocoltivazione di cannabis per uso medico potrebbe condurre ad incertezze sulla reale posologia assunta dal paziente e limitare la possibilità di raccogliere dati di vigilanza sugli eventi avversi nella “real life”.
- Numerosi dati di letteratura scientifica corroborano l’ipotesi che il THC abbia un ruolo dannoso su molteplici funzioni neurologiche e possa facilitare l’insorgenza di psicosi o altre psicopatologie.
- Un’età particolarmente esposta ai danni da THC è quella adolescenziale. Le proposte di legge in esame non consentirebbero l’uso per finalità ricreative di cannabis ai minori. Tuttavia, la legalizzazione renderebbe più impervia la strada verso la promozione di un contesto socio-culturale libero da droghe da abuso.
- Nonostante la lotta alle droghe d’abuso sia dispendiosa in termini economici, lo Stato non dovrebbe promuovere direttamente o indirettamente comportamenti a rischio per la salute psicofisica dei cittadini per questioni di bilancio.
- L’utilizzo cronico di cannabinoidi può indurre dipendenza e la sospensione sindromi da astinenza. Al momento, non esistono trattamenti farmacologici che abbiano dimostrato evidenze affidabili per la cura di queste condizioni, aprendo un ulteriore problema alla legalizzazione nel nostro Paese.


Possesso personale
Autocoltivazione in forma privata
Autocoltivazione in forma associata
Monopolio statale
Uso ricreativo
Uso terapeutico
Spazi privati
Limiti alla guida
Lotta alla mafia e alle droghe pesanti
Azione repressiva
Effetti sulla salute
Limiti di età

Questioni mediche
Questioni giuridiche
Questioni culturali
Questioni politiche
